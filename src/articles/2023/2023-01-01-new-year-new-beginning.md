---
title: Нова година, ново начало, нов сайт
date: 2023-01-01T12:34:08Z
location:
  locality: Пловдив
  country: България
summary: Едно ново начало не означава непременно зачеркване на всичко предходно.
category:
  - Лични
  - Блог
  - IndieWeb
---
Нова година, ново начало, нов сайт… Едно ново начало не означава непременно зачеркване на всичко предходно. Най-хубавите нови неща обикновено ни правят щастливи, защото имаме с какво от миналото си да ги сравним и понякога точно това ги прави безценни.

Началото на всяка година винаги е напоено с оптимизъм за нещо ново или най-малкото нещо различно. В повечето случаи това е само илюзорна нагласа, но всъщност е хубаво, защото в промените, пътуванията и търсенията си намирам онова, което (може би) ме кара да се чувствам осъществен.

През новата 2023-та ми предстои едно ново начало. Начало, което е стъпило върху миналото, и което предизвиква бъдещето. Всъщност, какво стана с бъдещето?! Миналото беше пълно с бъдеще. Във всеки случай с повече бъдеще, отколкото разполагаме сега.

Честита Нова година на всички!
